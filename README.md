# Títol del Projecte: Impacte dels incidents del Metro de Nova York en l'experiència dels usuaris.
Descripció del projecte:

El projecte consisteix en l'anàlisi combinada de dos conjunts de dades rellevants del metro de la ciutat de Nova York. El primer, "MTA Subway Major Incidents (2015-2019)", inclou informació detallada sobre incidents ocorreguts en aquest sistema de transport entre 2015 i 2019. Aquest dataset proporciona dades sobre la naturalesa, ubicació i moment dels incidents, oferint una visió completa dels reptes operacionals del metro de Nova York.

El segon dataset, "Subway Customer Journey Focused Metrics 2015-2019", aporta una perspectiva detallada sobre l'experiència dels usuaris, incloent dades com el nombre de passatgers, els temps d'espera addicionals i l'avaluació general del viatge del client. La combinació d'aquests dos datasets permet explorar les causes dels retards i com aquests afecten l'experiència dels usuaris.

Aquesta selecció de temes i datasets està motivada per la meva feina actual a TMB (Transports Metropolitans de Barcelona), amb l'objectiu de comprendre millor les causes dels retards en els serveis de metro i el seu impacte en els viatgers. El sistema de metro de Nova York ha estat escollit com a cas d'estudi per la seva magnitud i complexitat, oferint paral·lelismes amb el sistema de Barcelona.
